Sveltekit e Airtable per la nostra applicazione web
===================================================

Proviamo a creare assieme una applicazione web completa, in
gergo definita "full-stack", per la gestione dei libri della
nostra libreria di casa.

Per far questo oltre alla pura creazione del programma per
il quale utilizziamo il "framework" `Sveltekit <https://kit.svelte.dev>`_,
abbiamo anche bisogno di gestire un database di dati per il quale useremo
direttamente `Airtable <https://airtable.com>`_, ma ne parleremo a tempo debito.

Partiamo con le basi di Sveltekit.

Prima di iniziare
-----------------

Per poter utilizzare Sveltekit, dobbiamo avere una versione
di `node.js <https://nodejs.org/>`_ installata sul nostro computer.
In particolare dobbiamo avere la versione `v16.9` o superiore.

.. NOTE::
    La procedura di installazione di `node.js` non ricade nello
    scopo della presente guida.
    
    Per maggiori informazioni a riguardo si rimanda alla 
    lettura della pagina dedicata al download del sito 
    ufficiale: <https://nodejs.org/en/download/>.
 
 